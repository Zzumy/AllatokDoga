<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <meta name="description" content="Dolgozat">
    <meta name="keywords" content="ElefantKepekkel">
    <meta name="author" content="Nguyen Duc Duy">
    <link href="css/dolgozat.css" rel="stylesheet" type="text/css">
    <link href="css/kepek/medveicon.jpg" rel="icon" sizes="30x30"/>
    <title>Nguyen Duc Duy | A Medve</title>
</head>
<body>
    <div id="fotarolo">
        <div id="menu">
            <ul>
                <li><a href="elefant.html">Az Elefánt</a></li>
                <li><a href="medve.html">A Medve</a></li>
            </ul>
        </div>
        <div class="elem">

            <h1>Nguyen Duc Duy</h1>
            <h1>Képtelen természetrajz</h1>
        
            <h2>A MEDVE</h2>
            
            <img src="css/kepek/medve.jpg" alt="medve" class="bal">
            
            <p>
                A medve igen otromba állat, különösen a lába nagy, ami elárulja, hogy nem előkelő származású. Természetesen többféle medve van, amint az általában többféle állattal így van. Van
                barna medve, mosómedve, erdei medve és fehér medve, az utóbbit jegesmedvének is hívják.
                A medve vegyes táplálkozású állat, ami azt jelenti, hogy húst is eszik, meg növényi táplálékot
                is, néha csemegéül az állatkertben be-bekap egy-egy, a ketrecébe benyúló emberkezet, de erről
                a táplálékáról lassanként egészen leszoknak a nyúlkáló emberek. A barna medve szőrének
                színe barna vagy fekete, a fehér medvéé pedig fehér vagy sárga, szóval ez is majdnem úgy
                van, mint a fehér kávéval, amelynek a színe barna, s a fehér borral, amelynek a színe sárga, s a
                vörös borral, amelynek a színe lila.
            <p>
            
            <h2 class="kiemel">Milyen állat a medve?</h2>
            
            <img src="css/kepek/medve2.jpg" alt="medve" class="jobb">
            
            <p>
                A medve vadállat, ami annyit jelent, hogy távol él az emberektől, viszont az emberek azért
                vadak, mert nem élnek egymástól távol, hanem úgynevezett társas, sőt úgy csúfolt kultúréletet
                élnek, ami egyike a legszebb találmányoknak. A medve hangját dirmegésnek-dörmögésnek
                mondják, ez a szép hang arra vall, hogy a medve nem megelégedett lélek, amiben hasonlít a
                zsörtölődő öregurakhoz.
            <p>
            
            <h2 class="kiemel">A medve és a tél</h2>
            
            <img src="css/kepek/medve3.jpg" alt="medve" class="bal">
            
            <p>
                A medve utálja a telet, ebben e tanulmány jó ízlésű írójához hasonlít. Az egész telet átalussza
                barlangjában, s ezáltal a szénkérdést és a spanyol nátha kérdését a lehető legpraktikusabban
                oldja meg, tehát nem is olyan ostoba állat, mint amilyennek kinéz. Gyertyaszentelőkor előjön
                a barlangból és szétnéz; ha szép idő van, a néphit szerint visszabújik a barlangjába, mert arról
                megtudja, hogy még sokáig tart a tél, ha pedig csúnya idő van, akkor künn marad, mert tudja,
                hogy nemsokára kitavaszodik. Így hiszi ezt a nép. A medve azonban sokkal ravaszabb, mint a
                nép és az ő hite, ha szép idő van, kinn marad, azért, mert szép idő van, ha pedig csúnya idő
                van, akkor visszamegy a barlangjába, azért, mert juj, de csúnya idő van odakinn. Ez a lehető
                legkörmönfontabb gondolkodás, amit a medve még azáltal is komplikál, hogy nem pont gyertyaszentelőkor bújik elő, hanem csak úgy gyertyaszentelő tájban, egy kicsit korábban, vagy
                egy kicsit későbben, csak azért, hogy a néphit egyáltalában ne tudjon rajta eligazodni.
            <p>
        </div>
        <br class="torol">
    </div>
</body>
</html>